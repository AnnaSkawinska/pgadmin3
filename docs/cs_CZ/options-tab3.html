<html>

<head>
<meta http-equiv="Content-Type" content="text/html; charset=utf-8">
<link rel="STYLESHEET" type="text/css" href="pgadmin3.css">
<title>Volby pgAdmin - Karta 3 (Dotaz)</title>
</head>

<body>

<h3>Volby pgAdmin - Karta 3 (Dotaz)</h3>

<center><img src="images/options-query.png"></center>

<p>
<ul>
  <li><b>Písmo</b> - Zde si můžete zvolit font, který se bude používat při psaní textu SQL. To se může hodit pro vícebajtové 
  znakové sady, které standardní systémový font nepokryje.<br>&nbsp;</li>

  <li><b>Maximum řádků zobrazených ve statistice úkolů</b> - Určuje počet úkolů a kroků úkolů, které lze načíst při prohlížení 
  statistik. Na rozdíl od ostatních statistik, které mají pevný počet řádků, u úkolů se vytvoří nový řádek při každém spuštění 
  úkolu nebo kroku úkolu. Zobrazují se vždy nejnovější statistiky.<br>&nbsp;</li>

  <li><b>Maximum znaků na sloupec</b> - Zde lze omezit maximální délku dat zobrazených v jednom sloupci.<br>&nbsp;</li>

  <li><b>Spočítat řádky, pokud je odhadnutý počet menší než</b> - Pokud je odhadovaný počet řádků tabulky (zjišťuje se
  ze statistik tabulky) menší než tento limit, položí se dotaz „SELECT count(*)“, aby se zjistil přesný počet pro zobrazení 
  v informacích o objektu.<br>&nbsp;</li>

  <li><b>Šířka odsazení ve znacích</b> - Udává šířku odsazení ve znacích použitou k odsazování textu SQL.<br>&nbsp;</li>
  
  <li><b>Použít mezery místo tabelátorů</b> - Pokud je tato volba zapnutá a v poli pro zadávání SQL použijete tabelátor, vloží 
  se místo něj mezery.<br>&nbsp;</li>

  <li><b>Při kopírování výsledku dotazu uvozovat</b> - Tato volba určuje, jak se budou používat uvozovky, když výsledný 
  seznam dotazu kopírujete do schránky. Uvozovky se mohou použít pouze na sloupce s řetězci (např. čísla v uvozovkách nebudou) 
  nebo na všechny sloupce bez ohledu na typ dat nebo lze použití uvozovek úplně zakázat. Pokud používání uvozovek zakážete, mohou 
  nastat problémy s kopírováním a vkládáním v případě, že se vyskytne nějaký speciální znak, např. odřádkování.<br>&nbsp;</li>

  <li><b>Uvozující znak při kopírování výsledku dotazu</b> - Tato volba určuje znak, který by se měl použít k uvození 
  hodnot, když výsledný seznam dotazu kopírujete do schránky. Pokud je předchozí volba nastavená na „nic“, nemá tato 
  volba žádný význam.<br>&nbsp;</li>

  <li><b>Oddělovač polí při kopírování výsledku dotazu</b> - Tato volba určuje znak, který by se měl použít na oddělení polí, když 
  výsledný seznam dotazu kopírujete do schránky.<br>&nbsp;</li>

  <li><b>Kopírovat SQL z hlavního okna do dotazovacího nástroje</b> - Když otevřete dotazovací nástroj a je zapnutá tato volba, 
  vloží se do něj definice objektu, který je zrovna vybraný ve stromu objektů.<br>&nbsp;</li>
   
  <li><b>Zobrazovat hodnoty NULL jako &lt;NULL&gt;</b> - Zapnutí této volby způsobí, že se budou hodnoty NULL zobrazovat v 
  podobě &lt;NULL&gt;. Týká se to pouze zobrazování, na exportovaná data to nemá žádný vliv.<br>&nbsp;</li>
    
</ul>
</p>

</body>

</html>
