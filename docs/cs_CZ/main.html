<html>

<head>
<meta http-equiv="Content-Type" content="text/html; charset=utf-8">
<link rel="STYLESHEET" type="text/css" href="pgadmin3.css">
<title>Hlavní okno pgAdmin</title>
</head>

<body>

<h3>Hlavní okno pgAdmin</h3>

<center><img src="images/main.png"></center>

<p>
V hlavním okně je zobrazená struktura databáze. Pokud má uživatel, pod kterým jste momentálně připojení k databázi, patřičná oprávnění, můžete 
vytvářet nové objekty a mazat a upravovat stávající objekty.
</p>
<p>
V levé části hlavního okna je zobrazený strom se servery a objekty, které obsahují.
</p>
<p>
Vpravo v horní části se zobrazují podrobnosti o objektu, který je ve stromu právě vybraný. K některým objektům jsou k dispozici statistiky, 
které najdete na kartě „Statistiky“.
</p>
<p>
Vpravo v dolní části je SQL skript získaný reverzním inženýrstvím. Pomocí kopírování a vkládání jej můžete přenést do libovolného editoru, 
uložit jej do souboru pomocí „Uložit definici“ z menu „Soubor“ nebo jej použít jako šablonu v <a href="query.html">dotazovacím nástroji</a>. 
Pokud máte nastavené <a href="options-tab2.html">Kopírovat SQL ...</a>, nakopíruje se dotaz SQL do dotazovacího nástroje automaticky.
</p>
<p>
Stavový řádek zobrazuje informace o stavu a čas, který trvalo pgAdminu provedení poslední akce.
</p>
<p>
Můžete nejen měnit velikost hlavního okna, ale i velikosti jednotlivých tří hlavních panelů. Nastavení se uchová i po ukončení programu.
</p>

<p>
pgAdmin se snaží příliš nezatěžovat server. Stav objektů se občerstvuje pouze na vyžádání nebo po změnách provedených zabudovanými nástroji. 
Uvědomte si, že změny provedené ručně přes SQL nebo dalšími uživateli nebo klienty se v zobrazení neprojeví. Proto se všeobecně doporučuje 
před započetím prace s objektem tento ručně občerstvit.
</p>

<h3>Začínáme</h3>
<p>
Pod hlavním objektem „Servery“ se objeví server či servery, které jste přidali pomocí <a href="connect.html">Přidat server...</a> v menu nebo 
tlačítkem na panelu nástrojů.
</p>
<p>
Připojení k serveru otevřete tak, že server vyberete ve stromu objektů a dvojitě na něm poklikáte nebo zvolíte „Připojit“ v menu „Nástroje“. 
Naváže se spojení a ze serveru  se zjistí vlastnosti objektů nejvyšší úrovně. Pokud jste k serveru byli připojení již dříve, pokusí se 
pgAdmin vybrat objekt, který jste použili naposledy. pgAdmin si při ukončení ukládá aktuální stav, což mu umožňuje obnovit prostředí do 
předchozího stavu.
</p>
<p>
Pokud má uživatel, pod kterým jste momentálně připojení k databázi, patřičná oprávnění, můžete pomocí menu nebo tlačítek na panelu nástrojů 
vytvářet nové objekty, mazat objekty a upravovat vlastnosti stávajících objektů. Když si zobrazíte vlastnosti, můžete zjistit, že jsou 
některé volby zakázané. Znamená to, že databázový server, ke kterému jste momentálně připojení, tuto vlastnost nepodporuje nebo vlastnost nelze 
měnit kvůli tomu, jak je objekt navržený a nebo změnu nedovolují oprávnění vašeho uživatele.
</p>

</body>
</html>
