<html>

<head>
<meta http-equiv="Content-Type" content="text/html; charset=utf-8">
<link rel="STYLESHEET" type="text/css" href="pgadmin3.css">
<title>Připojení k serveru</title>
</head>

<body>

<h3>Připojení k serveru</h3>

<center><img src="images/server.png"></center>

<p>
Tento dialog použijte na přidání nového připojení k serveru do kořene stromu objektů.
</p>
<p>
Pokud máte s připojením problémy, podívejte se na téma <a href="connect-error.html">problémy s připojením</a>.
</p>
<p>
„Název“ je text, který identifikuje server v pgAdminu ve stromu objektů.
</p>
<p>
„Hostitel“ je IP adresa stroje nebo plně kvalifikované doménové jméno. V *nixových systémech může toto pole zůstat prázdné, pokud
používáte výchozí Unixový soket pro PostgreSQL na lokálním stroji, nebo nastavené na alternativní cestu k soketu PostgreSQL. Pokud je 
zadaná cesta, musí začínat „/“. Parametry připojení lze upřesnit pomocí voleb „Port“ a „SSL“.
</p> 
<p>
Pole „Servisní DB“ slouží k určení inicializační databáze, ke které se pgAdmin připojí a která se slouží i pro uložení schématu 
<a href="pgagent.html">pgAgent</a> a objektů <a href="extend.html">adminpack</a> při instalaci (obojí je pouze volitelné). V PostgreSQL
8.1 a novějším se servisní databáze běžně nazývá „postgres“, ve starších verzích často „template1“, ačkoliv je upřednostňováno vytvořit 
pro tyto účely databázi „postgres“, aby se předešlo nepořádku v šabloně databází.</p>
<p>
Pokud zvolíte „Pamatovat si heslo“, pgAdmin uloží zadané heslo do souboru ~/.pgpass v *nixu nebo do %APPDATA%\postgresql\pgpass.conf
ve Windows. Podrobnosti najdete v <a href='pg/libpq-pgpass.html'>dokumentaci pgpass</a>. K heslu budou mít přístup všechny programy
používající libpq. Pokud chcete heslo odstranit, stačí kdykoliv znovu otevřít vlastnosti serveru a zrušit tuto volbu.
</p>
<p>
Volba „Obnovit prostředí“ způsobí, že při každém připojení k tomuto serveru se pgAdmin pokusí nastavit strom objektů do stavu, v jakém
jste jej měli naposledy. Pokud pokaždé používáte nějakou jinou databázi, můžete tuto volbu nechat klidně vypnutou.
</p>
<p>Pole „Omezení DB“ umožňuje zadat omezení SQL, které se použije vůči tabulce <a href="pg/catalog-pg-database.html">pg_database</a>, 
aby se určilo, které databáze chcete vidět. Např. můžete zadat <i>'produkcni_db', 'testovaci_db'</i> a ve stromu objektů se zobrazí
pouze databáze produkcni_db a testovaci_db. Lze omezit i zobrazení schémat databáze vůči <a href="pg/catalog-pg-namespace.html">pg_namespace</a>, 
to se ale provádí v dialogu vlastností konkrétní databáze.
<p>
Pole „Služba“ určuje parametry pro ovládání procesů databázové služby. Význam se liší podle operačního systému.
</p>
<p>
Pokud pgAdmin běží na počítači s Windows, může s patřičným oprávněním řídit službu postmaster. V případě vzdáleného serveru je třeba zadat
i název stroje (např. PSE1\pgsql-8.0). Služby běžící na lokálním počítači pgAdmin najde sám.
<p>
Pokud pgAdmin běží na *nixovém počítači, může s patřičným oprávněním řídit proces běžící na tomto lokálním stroji. Do pole zadejte plnou cestu
k programu pg_ctl i s případnými volbami. Když v pgAdminu použijete nějakou řídící funkci, zavolá se jednoduše tento program s přidaným
klíčovým slovem status/start/stop. Příklad:<br />
sudo /usr/local/pgsql/bin/pg_ctl -D /data/pgsql
</p>

<p>
Pokud se nechcete k serveru ihned připojovat, ale pouze nastavení uložit pro pozdější použití, zrušte volbu „Připojit nyní“. Zadané údaje
ale tím pádem nebudou zkontrolované.
</p>
<p>Pokud chcete některé z údajů dodatečně opravit nebo přidat, můžete dialog spustit pomocí menu „Vlastnosti...“ na vybraném serveru.</p>
</body>
</html>
