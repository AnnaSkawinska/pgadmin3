<html>

<head>
<meta http-equiv="Content-Type" content="text/html; charset=utf-8">
<link rel="STYLESHEET" type="text/css" href="pgadmin3.css">
<title>Správa Slony-I v pgAdmin III: instalace</title>
</head>

<body>
<a name="node"></a>
<h3>Správa Slony-I v pgAdmin III: instalace</h3>
<br />
<h4>Předpoklady</h4>
<p>
Předpokladem pro fungování Slony-I na PostgreSQL je, že se na všech serverech, na kterých má běžet replikační uzel, musí nacházet moduly xxid a 
slony1_funcs. To obvykle zařídí instalační rutina Slony-I.
</p>

<A name="overview"></a>
<h4>Přehled</h4>
<p>
Prvotní nastavení Slony-I vás možná bude odrazovat. Následující pasáž nápovědy pgAdmin se vám pokusí pomoct s vytvořením vašeho prvního clusteru.
<p>
<ul>
<li><a href="#create">Krok 1</a>: Vytvořit cluster v uzlu master.<br />&nbsp;</li>
<li><a href="#join">Krok 2</a>: Přidat uzly slave do clusteru.<br />&nbsp;</li>
<li><a href="slony-path.html#path">Krok 3</a>: V každém uzlu nastavit cesty do všech dalších uzlů.<br />&nbsp;</li>
<li><a href="slony-path.html#listen">Krok 4</a>: V každém uzlu nastavit naslouchání do každého dalšího uzlu
(<b>Poznámka</b>: Není potřeba ve Slony-I verze 1.1 a novější).<br />&nbsp;</li>
<li><a href="slony-set.html#set">Krok 5</a>: Vytvořit replikační sadu.<br />&nbsp;</li>
<li><a href="slony-set.html#table">Krok 6</a>: Přidat do sady tabulky a sekvence.<br />&nbsp;</li>
<li><a href="slony-set.html#subscription">Krok 7</a>: Přihlásit uzly slave k odběru sady.</li>
</ul>
<p>
<b>Poznámka</b>: V tuto chvíli by měl být spuštěný démon slon (respektive služba ve Windows).
</p>
<br />

<a name="create"></a>
<h4>Vytvoření clusteru a prvního uzlu</h4>
<br />
<center><img src="images/slony-create.png"></center>

<p>
Instalaci clusteru Slony-I v první databázi provedete v dialogu „Nový cluster Slony-I“. Ten spustí oficiální vytvářecí SQL skript, který najde ve 
složce nastavené v dialogu <a href="options-tab1.html">options</a>.
</p>
<p>
pgAdmin III si potřebuje uchovat informaci, jak má kontaktovat každý jednotlivý uzel v clusteru. Aby toho dosáhl, používá pgAdmin III koncept 
„administračních uzlů“.
</p>

<a name="join"></a>
<h4>Napojení dalších uzlů do clusteru</h4>
<br />
<center><img src="images/slony-join.png"></center>
<p>
V okamžiku, kdy úspěšně vytvoříte první uzel v replikačním clusteru Slony-I, budou všechny následující uzly přebírat jeho nastavení a procedury. 
Tento postup se v pgAdmin III nazývá „napojení clusteru“. Obvykle byste měli také zvolit některý existující uzel jako administrační, abyste 
zajistili pozdější dostupnost z pgAdmin III.
<p>
</p>
Aby po přidání nového uzlu do clusteru Slony-I mohly uzly komunikovat, musíte nastavit <a href='"slony-path.html'>replikační cesty</a> 
mezi uzly.
</p>

<a name="upgrade"></a>
<h4>Povýšení na nový software v uzlu clusteru</h4>
<br />
<center><img src="images/slony-upgrade.png"></center>
<p>
Když se v clusteru přechází na novější verzi software Slony-I, musí se aktualizační proces spustit ve všech uzlech clusteru. V každém uzlu je potřeba 
zastavit démona slon, potom se spustí aktualizační dialog a je zvolen uzel s novým software (pgAdmin III stáhne veškerý software z tohoto uzlu) a na 
konec se opět nastartuje démon slon.
</p>
<p>
V současnosti pgAdmin III <b>NEPODPORUJE</b> aktualizace pomocí vytvářecího skriptu slony. Místo toho vytvoří vytvářecím skriptem přechodný cluster 
použije jej jako zdroj pro aktualizační dialog a po použití cluster odstraní. Pro aktualizaci prvního uzlu můžete také použít nástroj slonik a potom 
ho použít jako zdroj aktualizací pro následující uzly.
</p>
</body>
</html>
