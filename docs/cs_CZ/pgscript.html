<html>

<head>
<meta http-equiv="Content-Type" content="text/html; charset=utf-8">
<link rel="STYLESHEET" type="text/css" href="pgadmin3.css">
<title>Příručka skriptovacího jazyka pgScript</title>
</head>

<body>

<h3>Příručka skriptovacího jazyka pgScript</h3>

<p><b>Obsah</b></p>
<ul>
    <li><a href="#overview">Přehled</a></li>
    <li><a href="#examples">Příklady</a></li>
    <ul>
        <li><a href="#example1">Dávkové vytváření tabulek</a></li>
        <li><a href="#example2">Vkládání náhodných dat</a></li>
        <li><a href="#example3">Dávkové mazání tabulek</a></li>
        <li><a href="#example4">Výpis informací na obrazovku</a></li>
    </ul>
    <li><a href="#commands">Příkazy SQL</a></li>
    <li><a href="#variables">Proměnné</a></li>
    <ul>
        <li><a href="#variable1">Jednoduché proměnné</a></li>
        <li><a href="#variable2">Záznamy</a></li>
        <li><a href="#variable3">Přetypování</a></li>
        <li><a href="#variable4">Operace</a></li>
    </ul>
    <li><a href="#control">Struktury pro řízení běhu</a></li>
    <ul>
        <li><a href="#control1">Struktury podmínek</a></li>
        <li><a href="#control2">Struktury cyklů</a></li>
        <li><a href="#control3">Podmínky</a></li>
    </ul>
    <li><a href="#functions">Doplňující funkce a procedury</a></li>
    <ul>
        <li><a href="#function1">Procedury</a></li>
        <li><a href="#function2">Funkce</a></li>
    </ul>
    <li><a href="#generators">Generátory náhodných dat</a></li>
    <ul>
        <li><a href="#generator1">Přehled o generátorech</a></li>
        <li><a href="#generator2">Sekvence a semínka</a></li>
        <li><a href="#generator3">Generátory dat</a></li>
    </ul>
</ul>

<!-- ----------------------------------------------------------------------  -->

<h3><a name="overview"></a>Přehled</h3>
<p>pgScript se skládá z příkazů pgScript:</p>
<pre class="screen">příkaz pgScript
    : normální příkaz PostgreSQL SQL (SELECT INSERT CREATE ...)
    | deklarace nebo přiřazení proměnné (DECLARE SET)
    | řídící struktura (IF WHILE)
    | procedura (ASSERT PRINT LOG RMLINE)</pre>
<p>Názvy příkazů (<strong class="command">SELECT</strong>, <strong class="command">IF</strong>, <strong class="command">SET</strong>, ...) nejsou
   citlivé na velikost písmen a musí být zakončené středníkem <code>;</code>. Identifikátory jsou citlivé na velikost písmen.</p>

<!-- ----------------------------------------------------------------------  -->

<h3><a name="examples"></a>Příklady</h3>
<h4><a name="example1"></a>Dávkové vytváření tabulek</h4>
<pre class="screen">DECLARE @I, @T; -- Názvy proměnných začínají s @
SET @I = 0; -- @I je celé číslo
WHILE @I &lt; 20
BEGIN
    SET @T = 'tabulka' + CAST (@I AS STRING); -- Přetypování @I
    CREATE TABLE @T (id integer primary key, data text);

    SET @I = @I + 1;
END</pre>
<h4><a name="example2"></a>Vkládání náhodných dat</h4>
<pre class="screen">DECLARE @I, @J, @T, @G;
SET @I = 0;
SET @G1 = INTEGER(10, 29, 1); /* Generátor náhodných celých čísel
                              Jedinečné číslo v rozsahu 10 až 29 */
SET @G2 = STRING(10, 20, 3); /* Generátor náhodných řetězců
                             3 slova v délce 10 až 20 znaků */
WHILE @I &lt; 20
BEGIN
    SET @T = 'tabulka' + CAST (@I AS STRING);

    SET @J = 0;
    WHILE @J &lt; 20
    BEGIN
        INSERT INTO @T VALUES (@G1, '@G2');
        SET @J = @J + 1;
    END

    SET @I = @I + 1;
END</pre>
<h4><a name="example3"></a>Dávkové mazání tabulek</h4>
<pre class="screen">DECLARE @I, @T; -- Deklarace je volitelná
SET @I = 0;
WHILE 1 -- Vždy pravda
BEGIN
    IF @I &gt;= 20
      BREAK; -- Opustit smyčku pokud @I &gt; 20

    SET @T = 'tabulka' + CAST (@I AS STRING);
    DROP TABLE @T;

    SET @I = @I + 1;
END</pre>
<h4><a name="example4"></a>Výpis informací na obrazovku</h4>
<pre class="screen">SET @PROGR@M#TITLE = 'pgScript';
PRINT '';
PRINT @PROGR@M#TITLE + ' vlastnosti:';
PRINT '';
PRINT '  * Normální příkazy PostgreSQL';
PRINT '  * Jazyk pro řízení běhu';
PRINT '  * Lokální proměnné';
PRINT '  * Generátory náhodných dat';</pre>

<!-- ----------------------------------------------------------------------  -->

<h3><a name="commands"></a>Příkazy SQL</h3>
<p>V skriptu pgScript můžete spustit LIBOVOLNÝ dotaz PostgreSQL KROMĚ tohoto jednoho:</p>
<pre class="screen">BEGIN;
END;</pre>
<p>To je proto, že <strong class="command">BEGIN</strong> a <strong class="command">END</strong> se používají k oddělení bloků. 
   Místo toho použijte:</p>
<pre class="screen">BEGIN TRANSACTION;
END TRANSACTION;</pre>
<p>Seznam příkazů PostgreSQL: <a href="http://www.postgresql.org/docs/8.3/interactive/sql-commands.html" target="_blank">http://www.postgresql.org/docs/8.3/interactive/sql-commands.html</a></p>

<!-- ----------------------------------------------------------------------  -->

<h3><a name="variables"></a>Proměnné</h3>
<p>Jsou dva hlavní typy proměnných: jednoduché proměnné a záznamy 
   (množiny výsledků složené z řádků a sloupců).</p>
<p>Názvy proměnných začínají s <code>@</code> a mohou se skládat z písmen, 
   číslic, <code>_</code>, <code>#</code>, <code>@</code>.</p>
<p>Typ proměnné se odhadne automaticky v závislosti na druhu hodnoty, kterou 
   obsahuje. Může to být jeden z těchto: číslo (reálné nebo celé), řetězec,
   záznam.</p>
<h4><a name="variable1"></a>Jednoduché proměnné</h4>
<h5>Deklarace jednoduché proměnné</h5>
<p>Deklarace jednoduché proměnné je volitelná.</p>
<pre class="screen">DECLARE @A, @B;
DECLARE @VAR1;</pre>
<h5>Přiřazení jednoduché proměnné</h5>
<p>Provádí se příkazem <strong class="command">SET</strong>. Typ proměnné 
   závisí na hodnotě, která je do ní přiřazená.</p>
<pre class="screen">SET @A = 1000, @B = 2000;   -- @A a @B jsou <strong>celá čísla</strong>
SET @C = 10e1, @D = 1.5;    -- @C a @D jsou <strong>reálná čísla</strong>
SET @E = 'ab', @F = 'a''b'; -- @E a @F jsou <strong>řetězce</strong>
SET @G = "ab", @H = "a\"b"; -- @G a @H jsou <strong>řetězce</strong></pre>
<p>Neinicializované proměnné se automaticky nastaví na prázdný řetězec. Proměnnou
   je možné libovolně přepisovat.</p>
<pre class="screen">PRINT @A;      -- Vytiskne prázdný řetězec
SET @A = 1000; -- @A je inicializováno jako celé číslo
PRINT @A;      -- Vytiskne 1000
SET @A = 'ab'; -- @A se změní na řetězec
PRINT @A;      -- Vytiskne ab</pre>
<h5>Generátory dat</h5>
<p>Generátory dat umožňují uživatelům generovat náhodné hodnoty. Je několik
   typů generátorů, každý generuje různé typy dat. Proměnná inicializovaná
   generátorem se chová jako běžná jednoduchá proměnná, akorát že při každém
   použití má jinou hodnotu.</p>
<pre class="screen">SET @A = INTEGER(100, 200);
PRINT @A; -- Vytiskne celé číslo z rozsahu do 100 do 200
PRINT @A; -- Vytiskne jiné celé číslo z rozsahu od 100 do 200</pre>
<p>Proměnná může obsahovat generátor, ale její typ je jeden z následujících:
   číslo (reálné nebo celé), řetězec. Seznam dostupných generátorů a k nim
   přidružených typů najdete v kapitole <a href="#generators">Generátory náhodných dat</a>.</p>
<h4><a name="variable2"></a>Záznamy</h4>
<h5>Deklarace záznamu</h5>
<p>Deklarace záznamu je <strong>povinná</strong>.
   Musí být uveden název každého sloupce i když nebude později použitý.</p>
<pre class="screen">DECLARE @R1 { @A, @B }, @R2 { @A, @C }; -- Dva záznamy se dvěma sloupci
DECLARE @R3 { @A, @B, @C, @D };         -- Jeden záznam se čtyřmi sloupci</pre>
<p>Počet řádků je dynamický: viz následující sekce.</p>
<h5>Přiřazení záznamu</h5>
<p>Přístup k určitému místu v záznamu je dán číslem řádku (začíná se od 0) a buď názvem sloupce
   (uzavřeném do uvozovek) nebo číslem sloupce (začíná se od 0). Takto specifikované místo se
   chová jako jednoduchá proměnná. Upozorněme, že záznam nemůže obsahovat další záznam.
</p>
<pre class="screen">SET @R1[0]['@A'] = 1; -- První řádek a první sloupec
SET @R1[0][0] = 1;    -- To stejné umístění
SET @R1[4]['@B'] = 1; -- Pátý řádek a sedmý sloupec
SET @R1[0][1] = 1;    -- To stejné umístění</pre>
<p>V předchozím příkladu se vloží automaticky tři řádky mezi první a pátý řádek. Použití neplatného
   čísla nebo názvu sloupce způsobí výjimku.</p>
<p>Specifikované místo je možné použít jako regulérní proměnnou. A specifikovaný řádek rovněž.</p>
<pre class="screen">SET @R1[0][0] = @R3[0][1], @A = @R2[0][0]; -- Chová se jako jednoduchá proměnná
SET @A = @R1[1]; -- @A se stane záznamem, který obsahuje první řádek z @R1</pre>
<p>Nezapomeňte, že nelze použít <code>SET @R1[0][0] = @R2</code>, protože záznam nemůže obsahovat záznam.</p>
<p>Za to je možné přiřadit záznam do proměnné, v takovém případě není nutné proměnnou deklarovat:</p>
<pre class="screen">SET @A = @R3; -- @A se stane záznamem, protože je do něj přiřazený záznam</pre>
<h5>Dotazy SQL</h5>
<p>Některé dotazy SQL vrací záznamy. Pokud je dotazem <code>SELECT</code>, vrací výsledky dotazu. Ostatní dotazy 
   vrací jednořádkový záznam (<code>true</code>) pokud dopadly úspěšně, v opačném případě záznam s nulovým počtem
   řádků (<code>false</code>).</p>
<pre class="screen">SET @A = SELECT * FROM tabulka;  -- @A je záznam s výsledkem dotazu
SET @B = INSERT INTO tabulka ...; -- @B je jednořádkový záznam, pokud dotaz dopadl úspěšně</pre>
<h5>Funkce záznamů</h5>
<p>Viz <a href="#function2">Funkce</a>.</p>
<h4><a name="variable3"></a>Přetypování</h4>
<p>Proměnnou je možné změnit z jednoho typu na jiný pomocí funkce přetypování:</p>
<pre class="screen">SET @A = CAST (@B AS STRING);
SET @A = CAST (@B AS REAL);
SET @A = CAST (@B AS INTEGER);
SET @A = CAST (@B AS RECORD);</pre>
<p>Pokud se konvertuje záznam na řetězec, změní se na jeho textovou reprezentaci.
   Pokud se konvertuje na číslo, nejprve se záznam zkonvertuje na řetězec a potom na
   číslo (viz konverze řetězců).</p>
<p>Pokud se konvertuje číslo na řetězec, změní se na jeho textovou reprezentaci.
   Pokud se konvertuje na záznam, změní se na záznam s jedním řádkem a jedním sloupcem,
   který obsahuje číslo.</p>
<p>Pokud se konvertuje řetězec na číslo, tak pokud řetězec představuje číslo změní se 
   na číslo, jinak se vyvolá výjimka. Pokud se konvertuje na záznam, pokusí se program
   v řetězci najít <strong>vzor záznamu</strong>. Pokud ho nenajde provede konverzi na
   záznam s jedním řádkem a jedním sloupcem, který obsahuje řetězec. Vzor záznamu je:</p>
<pre class="screen">SET @B = '(1, "abc", "ab\\"")(1, "abc", "ab\\"")'; -- @B je řetězec
SET @B = CAST (@B AS RECORD); -- @B se změnilo na záznam s dvěma řádky a třemi sloupci</pre>
<p>Zapamatujte si, že řetězec je uzavřený do apostrofů. Řetězec v záznamu musí být
   uzavřený v uvozovkách zakončených s <code>\\</code> (zpětné lomítko je zdvojené, protože
   je už i speciálním znakem pro řetězec v apostrovech).</p>
<h4><a name="variable4"></a>Operace</h4>
<p>Operace lze provádět pouze mezi operandy stejného typu. Pokud jsou různého typu, lze to 
   řešit přetypováním.</p>
<p>Výsledkem porovnávání je číslo 0 nebo 1.</p>
<h5>Řetězce</h5>
<p>Porovnávání: <code>= &lt;&gt; &gt; &lt; &lt;= &gt;= AND
    OR</code></p>
<p>Spojování: <code>+</code></p>
<pre class="screen">SET @B = @A + 'abcdef'; -- @A musí být řetězec a @B bude řetězec</pre>
<p>Logická hodnota: neprázdný řetězec je <code>true</code>, prázdný
    řetězec je <code>false</code></p>
<p>Inverze logické hodnoty: <code>NOT</code></p>
<p>Porovnávání bez citlivosti na velikost písmen: <code>~=</code></p>
<h5>Čísla</h5>
<p>Porovnávání: <code>= &lt;&gt; &gt; &lt; &lt;= &gt;= AND
    OR</code></p>
<p>Aritmetika: <code>+ - * / %</code></p>
<pre class="screen">SET @A = CAST ('10' AS INTEGER) + 5; -- řetězec '10' se převede na číslo</pre>
<p>Logická hodnota: 0 je <code>false</code>, cokoliv jiného je <code>true</code></p>
<p>Inverze logické hodnoty: <code>NOT</code> (poznámka: <code>NOT NOT
    10 = 1</code>)</p>
<p>Aritmetická operace obsahující alespoň jedno reálné číslo vrátí jako výsledek reálné číslo:</p>
<pre class="screen">SET @A = 10 / 4.; -- 4. je reálné číslo, takže výsledek je reálné číslo: @A = 2.5
SET @A = 10 / 4;  -- 4 je celé číslo, takže výsledkem je celé číslo: @A = 2</pre>
<h5>Záznamy</h5>
<p>Porovnávání: <code>= &lt;&gt; &gt; &lt; &lt;= &gt;= AND
    OR</code></p>
<p>Logická hodnota: záznam s nulovým počtem řádků je <code>false</code>, cokoliv jiného je <code>true</code></p>
<p>Inverze logické hodnoty: <code>NOT</code></p>
<p>Porovnávání záznamů je o inkluzi a exkluzi. Pořadí řádků není podstatné. <code>&lt;=</code> znamená, že každý 
   řádek v levém operandu má odpovídající v pravém operandu. <code>&gt;=</code> je opakem. <code>=</code> znamená, 
   že musí být pravdivé současně <code>&lt;=</code> i <code>&gt;=</code></p>
<p>Porovnávání se provádí na řetězcích: i když záznam obsahuje čísla jako <code>10</code> a <code>1e1</code>, dostaneme 
   <code>'10' &lt;&gt; '1e1'</code>.</p>

<!-- ----------------------------------------------------------------------  -->

<h3><a name="control"></a>Struktury pro řízení běhu</h3>
<h4><a name="control1"></a>Struktury podmínek</h4>
<pre class="screen">IF podmínka
BEGIN
    přikazy pgScript
END
ELSE
BEGIN
    příkazy pgScript
END</pre>
<p>Příkazy pgScript jsou nepovinné. Klíčová slova <strong class="command">BEGIN</strong> a <strong class="command">END</strong> jsou volitelná v případě, že příkaz pgScript je jen jeden.</p>
<h4><a name="control2"></a>Struktury cyklů</h4>
<pre class="screen">WHILE podmínka
BEGIN
    příkazy pgScript
END</pre>
<p>Příkazy pgScript jsou nepovinné. Klíčová slova <strong class="command">BEGIN</strong> a <strong class="command">END</strong> jsou volitelná v případě, že příkaz pgScript je jen jeden.</p>
<p><strong class="command">BREAK</strong> ukončí smyčku cyklu <strong class="command">WHILE</strong>, ve které je uzavřený, zatímco <strong class="command">CONTINUE</strong> způsobí přechod na další iteraci cyklu, ve kterém byl vyvolaný. <strong class="command">RETURN</strong> funguje 
podobně jako <strong class="command">BREAK</strong>.</p>
<pre class="screen">WHILE podmínka1
BEGIN
    IF podmínka2
    BEGIN
        BREAK;
    END
END</pre>
<h4><a name="control3"></a>Podmínky</h4>
<p>Podmínky jsou ve skutečnosti výsledky operací. Například porovnávání řetězců <code>'ab' = 'ac'</code> vrátí <code>false</code>.</p>
<pre class="screen">IF 'ab' ~= 'AB' -- Porovnávání bez citlivosti na velikost písmen, jehož výsledkem je 1 (true)
BEGIN
    -- Toto nastane
END

IF 0 -- false
BEGIN
    -- Toto <strong>nenastane</strong>
END
ELSE
BEGIN
    -- Toto nastane
END

WHILE 1
BEGIN
    -- Nekonečná smyčka: použijte BREAK pro ukončení
END</pre>
<p>Výsledek dotazu SQL SELECT je možné přímo použít jako podmínku. Dotaz se musí uzavřít do závorek:</p>
<pre class="screen">IF (SELECT 1 FROM tabulka)
BEGIN
    -- Toto znamená, že tabulka existuje, jinak by podmínka musela být false
END</pre>

<!-- ----------------------------------------------------------------------  -->

<h3><a name="functions"></a>Doplňující funkce a procedury</h3>
<h4><a name="function1"></a>Procedury</h4>
<p>Procedury nevrací výsledek. Musí se použít na samostatném řádku a nelze je přiřadit proměnné.</p>
<h5>Print</h5>
<p>Výpíše výraz na obrazovku:</p>
<pre class="screen">PRINT 'Hodnota @A je' + CAST (@A AS STRING);</pre>
<h5>Assert</h5>
<p>Vyvolá výjimku pokud je výsledkem výrazu false:</p>
<pre class="screen">ASSERT 5 &gt; 3 AND 'a' = 'a';</pre>
<h5>RmLine</h5>
<p>Odebere konkrétní řádek ze záznamu:</p>
<pre class="screen">RMLINE(@R[1]); -- Odebere druhý řádek @R</pre>
<h4><a name="function2"></a>Funkce</h4>
<p>Funkce vrací výsledek. Vrácený výsledek můžete přiřadit do proměnné, podobně jako u operace <code>CAST</code>.</p>
<h5>Trim</h5>
<p>Odstraní přebytečné mezery obklopující řetězec:</p>
<pre class="screen">SET @A = TRIM(' a '); -- @A = 'a'</pre>
<h5>Lines</h5>
<p>Vrátí počet řádků v záznamu:</p>
<pre class="screen">IF LINES(@R) &gt; 0
BEGIN
    -- Zpracování
END</pre>
<h5>Columns</h5>
<p>Vrátí počet sloupců v záznamu:</p>
<pre class="screen">IF COLUMNS(@R) &gt; 0
BEGIN
    -- Zpracování
END</pre>

<!-- ----------------------------------------------------------------------  -->

<h3><a name="generators"></a>Generátory náhodných dat</h3>
<h4><a name="generator1"></a>Přehled o generátorech</h4>
<p>Generátor náhodných dat můžete do proměnné přiřadit příkazem <strong class="command">SET</strong>.
   Proměnná pak bude mít, pokaždé když se použije, jinou hodnotu.</p>
<p>Jinak se proměnná používá tak, jak je běžné:</p>
<pre class="screen">SET @G = STRING(10, 20, 2);
SET @A = @G; -- @A obsahuje náhodný řetězec
SET @B = @G; -- @B obsahuje jiný náhodný řetězec
PRINT @G,    -- Vypíše ještě jiný náhodný řetězec</pre>
<h4><a name="generator2"></a>Sekvence a semínka</h4>
<p>Běžnými parametry datových generátorů jsou <span class="emphasis"><em>sekvence</em></span> a <span class="emphasis"><em>semínka</em></span>.</p>
<p><span class="emphasis"><em>sekvence</em></span> znamená, že hodnoty se generují v náhodném pořadí, každá hodnota se ale vyskytne maximálně
   jednou, dokud se sekvence nezačne znovu. To lze s úspěchem využít pro sloupce s omezením jedinečnosti <code>UNIQUE</code>. Např. následující
   generátor:</p>
<pre class="screen">SET @G = INTEGER(10, 15, 1); -- 1 znamená, že se bude generovat sekvence</pre>
<p>může generovat třeba takové hodnoty: <code class="computeroutput">14 12 10 13 11 15 14 12 10 13 11</code>..., kde se každé číslo objeví jen
   jednou, dokud se generátor nespustí znovu od začátku.</p>
<p>Parametr <span class="emphasis"><em>sequence</em></span> musí být celé číslo. Pokud je 0, tak se negeneruje sekvence (výchozí volba), jakékoliv
   jiné číslo generuje sekvenci.</p>
<p><span class="emphasis"><em>semínko</em></span> je celé číslo, které inicializuje generátor. Dva generátory se stejnými parametry a stejným
   semínkem budou generovat <strong>přesně</strong> stejné hodnoty.</p>
<p><span class="emphasis"><em>semínko</em></span> musí být celé číslo, které se použije přímo k inicializaci generátoru náhodných dat.</p>
<h4><a name="generator3"></a>Generátory dat</h4>
<p>Volitelné parametry jsou uvedené v hranatých závorkách.</p>
<pre class="screen">Generátor
    : INTEGER ( min, max, [sekvence], [semínko] );
    | REAL ( min, max, přesnost, [sekvence], [semínko] );
    | DATE ( min, max, [sekvence], [semínko] );
    | TIME ( min, max, [sekvence], [semínko] );
    | DATETIME ( min, max, [sekvence], [semínko] );
    | STRING ( min, max, [počet], [semínko] );
    | REGEX ( regvýraz, [semínko] );
    | FILE ( cesta, [sekvence], [semínko], [kódování] );
    | REFERENCE ( tabulka, sloupec, [sekvence], [semínko] );</pre>
<h5>Celá čísla</h5>
<pre class="screen">INTEGER ( min, max, [sekvence], [semínko] );
INTEGER ( -10, 10, 1, 123456 );</pre>
<p><code>min</code> je celé číslo, <code>max</code> je celé číslo, <code>sekvence</code> je celé číslo a <code>semínko</code> je rovněž celé číslo.</p>
<h5>Realná čísla</h5>
<pre class="screen">REAL ( min, max, přesnost, [sekvence], [semínko] );
REAL ( 1.5, 1.8, 2, 1 );</pre>
<p><code>min</code> je číslo, <code>max</code> je číslo, <code>přesnost</code> je celé číslo, které udává počet desetinných míst (mělo by být menší než 
   30), <code>sekvence</code> je celé číslo a <code>semínko</code> je celé číslo.</p>
<h5>Datumy</h5>
<pre class="screen">DATE ( min, max, [sekvence], [semínko] );
DATE ( '2008-05-01', '2008-05-05', 0 );</pre>
<p><code>min</code> je řetězec představujíc datum, <code>max</code> je řetězec představující datum, <code>sekvence</code> je celé číslo a 
   <code>semínko</code> je celé číslo.</p>
<h5>Časy</h5>
<pre class="screen">TIME ( min, max, [sekvence], [semínko] );
TIME ( '00:30:00', '00:30:15', 0 );</pre>
<p><code>min</code> je řetězec představující čas, <code>max</code> je řetězec představující čas, <code>sekvence</code> je celé číslo a 
   <code>semínko</code> je celé číslo.</p>
<h5>Časová razítka (datum/čas)</h5>
<pre class="screen">DATETIME ( min, max, [sekvence], [semínko] );
DATETIME ( '2008-05-01 14:00:00', '2008-05-05 15:00:00', 1 );</pre>
<p><code>min</code> je řetězec představující časové razítko, <code>max</code> je řetězec představující časové razítko, <code>sekvence</code> 
   je celé číslo a <code>semínko</code> je celé číslo.</p>
<h5>Řetězce</h5>
<pre class="screen">STRING ( min, max, [počet], [semínko] );
STRING ( 10, 20, 5 );</pre>
<p><code>min</code> je celé číslo udávající minimální délku slova, <code>max</code> je celé číslo udávající maximální délku slova, 
   <code>počet</code> je celé číslo udávající počet slov (výchozí je: <code>1</code>) a <code>semínko</code> je celé číslo.</p>
<p>V předchozím příkladu se bude generovat 5 slov (oddělených mezerami) s délkou od 10 do 20 znaků.</p>
<h5>Řetězce z regulárního výrazu</h5>
<pre class="screen">REGEX ( regvýraz, [semínko] );
REGEX ( '[a-z]{1,3}@[0-9]{3}' );</pre>
<p><code>regvýraz</code> je řetězec představující jednoduchý regulární výraz a <code>semínko</code> je celé číslo.</p>
<p>Jednoduchý regulární výraz se skládá z:</p>
<ul type="disc">
    <li>
        <p>Množiny možných znaků, např. <code>[a-z_.]</code> pro znaky v rozmezí <code>a</code> až <code>z</code> + <code>_</code> a <code>.</code></p>
    </li>
    <li>
        <p>Samostatných znaků.</p>
    </li>
</ul>
<p>Lze určit minimální a maximální délku pro předcházející množinu nebo znak:</p>
<ul type="disc">
    <li>
        <p><code>{min, max}</code>, např. <code>{1,3}</code> pro délku v rozmezí <code>1</code> až <code>3</code> znaky.</p>
    </li>
    <li>
        <p><code>{min}</code>, např. <code>{3}</code> pro délku <code>3</code> znaky.</p>
    </li>
    <li>
        <p>Výchozí délka (pokud není zadaná) je <code>1</code> znak.</p>
    </li>
</ul>
<p>Poznámka: dávejte pozor při zadávání mezer, protože např. <code>'a {3}'</code> znamená jeden znak <code>a</code> následovaný třemi mezerami, protože 
   <code>3</code> se váže k poslednímu znaku, což je v tomto případě mezera.</p>
<p>Pokud potřebujete zadat <code>[</code> <code>]</code> <code>\</code> <code>{</code> nebo <code>}</code>, musíte tyto znaky ošetřit zpětným lomítkem, 
   protože se jedná o znaky se speciálním významem. Nezapomeňte použít <strong>zdvojené zpětné lomítko</strong>: 
   <code>'\\[{3}'</code> pro tři znaky <code>[</code>.</p>
<h5>Řetězce ze slovníkových souborů</h5>
<pre class="screen">FILE ( cesta, [sekvence], [semínko], [kódování] );
FILE ( 'soubor.txt', 0, 54321, 'utf-8' );</pre>
<p><code>cesta</code> je řetězec představující cestu k textovému souboru, <code>sekvence</code> je celé číslo, <code>semínko</code> je celé číslo a 
   <code>kódování</code> je řetězec představující znakovou sadu použitou v souboru (výchozí je kódování podle nastavení v systému).</p>
<p>Generují se celá čísla v rozmezí od 1 do počtu řádků souboru a vrátí se příslušný řádek. Pokud soubor neexistuje, vyvolá se výjimka.</p>
<p>Jako <code>kódování</code> je podporovaná většina známých kódování jako utf-8, utf-16le, utf-16be, iso-8859-1, ...</p>
<h5>Odkaz na jiné pole</h5>
<pre class="screen">REFERENCE ( tabulka, sloupec, [sekvence], [semínko] );
REFERENCE ( 'tab', 'col', 1 );</pre>
<p><code>tabulka</code> je řetězec představující název tabulky, <code>sloupec</code> je řetězec představující název sloupce tabulky, 
   <code>sekvence</code> je celé číslo a <code>semínko</code> je celé číslo.</p>
<p>Účel použití je pro generování dat do sloupců určených jako cizí klíče.</p>
</body>
</html>
