<html>

<head>
<meta http-equiv="Content-Type" content="text/html; charset=utf-8">
<link rel="STYLESHEET" type="text/css" href="pgadmin3.css">
<title>Úprava dat</title>
</head>

<body>

<h3>Editační mřížka</h3>

<center><img src="images/editgrid.png"></center>

<p>
Díky nástroji editační mřížka si můžete prohlížet data z tabulky nebo pohledu a pokud je to technicky možné, je i upravovat.
</p>
<p>
V záhlaví jsou zobrazené názvy sloupců spolu s datovým typem. Sloupce, které jsou součástí primárního klíče, jsou označené [PK].
</p>
<p>
<b>Důležité:</b> Aby bylo možné data upravovat, musí být každý řádek v tabulce jednoznačně identifikovatelný. Toho lze dosáhnout pomocí 
OID nebo primárního klíče. Pokud ani jedno z toho není k dispozici, bude se tabulka chovat jako „jen pro čtení“. Data z pohledu nelze 
upravovat z podstaty věci a jsou vždy jen pro čtení. Aktualizovatelné pohledy (používající pravidla) nejsou v současné době podporované.
</p>
<p>
Hodnotu pole změníte jednoduše výběrem tohoto pole a zadání nového údaje. Tlačítkem „Uložit“ na panelu nástrojů zapíšete data zpět na 
server. Celý řádek se zapíše i automaticky v okamžiku, kdy přejdete na jiný řádek.
</p>
<p>
Nový řádek vytvoříte vložením dat do posledního řádku, který je místo číslem řádku označený hvězdičkou. V okamžiku, kdy řádek uložíte, 
dostane přidělené číslo a na konci se vytvoří nový prázdný řádek označený hvězdičkou.
</p>
<p>
Pokud chcete vložit hodnotu NULL, jednoduše ponechte pole prázdné. Při vkládání nového řádku se do takových polí může případně automaticky 
vložit výchozí hodnota. Pokud upravujete existující řádek, zapíše se vždy hodnota NULL.
</p>
<p>
Pokud potřebujete do pole zadat víceřádkový text, na nový řádek můžete přejít stiskem Control+Enter.
</p>
<p>
Pokud potřebujete zadat prázdný řetězec, vložte do pole '' (dva apostrofy). Pokud byste potřebovali do pole vložit dva apostrofy, musíte je 
ošetřit pomocí zpětného lomítka \'\'.
</p>
<p>
Řádek smažete pomocí tlačítka „Smazat“ na panelu nástrojů.
</p>
<p>
Tlačítkem „Občerstvit“ na panelu nástrojů se znovu načtou a zobrazí aktuální data.
</p>
<p>
Můžete označit jeden nebo více řádků a zkopírovat je do schránky stiskem Control+C nebo tlačítkem „Kopírovat“ na panelu nástrojů.
</p>
<p>
Tlačítko „Řazení/filtrování“ otevře dialog <a href=gridopts.html>Volby prohlížení dat</a>. 
</p>
<p>
Kontextové menu lze použít pro rychlé seřazení nebo rychlé vyfiltrování dat. Pokud na buňce mřížky kliknete pravým tlačítkem, nabídnou se 
vám následující možnosti:
<ul>
  <li><i>Filtr odpovídající výběru</i>: Občerství data a znovu je zobrazí, přičemž se vyberou pouze řádky, které mají ve sloupci hodnoty 
  shodné s hodnotou v aktuálně vybrané buňce.</li>
  <li><i>Filtr vyřazující výběr</i>: Občerství data a znovu je zobrazí, přičemž se vynechají řádky, které mají ve sloupci hodnoty 
  shodné s hodnotou v aktuálně vybrané buňce.</li>
  <li><i>Zrušit filtr</i>: Zruší všechny nastavené podmínky filtrování.</li>
  <li><i>Řadit vzestupně</i>: Občerství data a znovu zobrazí aktuálně vybrané řádky ve vzestupném pořadí podle vybraného sloupce. Pokud už 
  je nějaké řazení nastavené, doplní se nové jako další podmínka na konec seznamu.</li>
  <li><i>Řadit sestupně</i>: Občerství data a znovu zobrazí aktuálně vybrané řádky ve sestupném pořadí podle vybraného sloupce. Pokud už 
  je nějaké řazení nastavené, doplní se nové jako další podmínka na konec seznamu.</li>
  <li><i>Zrušit řazení</i>: Zruší všechny nastavené podmínky řazení.</li>
</ul>
Poznámka: Pokud je sloupec již zvolený pro řazení, jeho pozice v seznamu podmínek pro řazení zůstane stejná, pouze se mění směr řazení.
</p>
</body>
</html>
