<html>

<head>
<meta http-equiv="Content-Type" content="text/html; charset=utf-8">
<link rel="STYLESHEET" type="text/css" href="pgadmin3.css">
<title>Ladicí program pgAdmin</title>
</head>

<body>

<h3>Ladicí program pgAdmin</h3>

<center><img src="images/debugger.png"></center>

<p>
Pomocí ladicího programu můžete ladit pl/pgsql funkce v PostgreSQL, stejně jako EDB-SPL funkce, uložené procedury a balíky v EnterpriseDB.
</p>

<p>
<b>Upozornění: </b>Ladicí program může používat pouze role s oprávněním „superuživatel“.
</p> 

<p>
Abyste mohli ladicí program používat, musí být na serveru nainstalovaný zásuvný modul. Ten je již součástí EnterpriseDB a nebo jej lze 
stáhnout na <a href="http://pgfoundry.org/projects/edb-debugger/">pgFoundry</a>. Rovněž se nainstaluje jako přídavný modul z distribuce 
PostgreSQL 8.3 a novější pro Windows.
</p>

<p>
Ladicí program lze použít jak pro ladění v kontextu tak přímé ladění. Pokud chcete ladit v kontextu nějakého objektu, klikněte na něj pravým 
tlačítkem ve stromu objektů pgAdminu a zvolte „Nastavit bod přerušení“. Ladicí program bude čekat na další sezení, které objekt spustí a 
zastaví se na prvním řádku proveditelného kódu. Pokud chcete přímo ladit, klikněte pravým tlačítkem na objekt a zvolte „Ladit“. Ladicí program 
se dotáže na případné hodnoty parametrů, vyvolá objekt a zastaví se na prvním řádku proveditelného kódu.
</p>

<p>
Když zadáváte hodnoty parametrů, zapisujte hodnoty do příslušných buněk v mřížce, případně ponechejte buňku prázdnou, pokud má obsahovat NULL. 
Prázdný řetězec zadejte jako '' (dva apostrofy), pokud chcete zadat řetězec obsahující apostrofy, ošetřete je zpětnými lomítky \'\'. Od 
verze 8.4 podporuje PostgreSQL proměnný počet parametrů (VARIADIC). Ty lze zadat jako seznam hodnot oddělených čárkou, případně za použití 
uvozovek a přetypování, pokud je to zapotřebí.
</p>

<p>
Pokud ladicí sezení probíhá, můžete krokovat kód pomocí voleb z menu, klávesových zkratek nebo tlačítek na panelu nástrojů. Body přerušení 
můžete přidávat nebo mazat kliknutím na okraj okna se zdrojovým kódem nebo kliknutím na požadovaný řádek s kódem a následnou volbou 
„Přepnout bod přerušení“ v menu nebo na panelu nástrojů. Při zanořování do dalších funkcí můžete pro navigaci použít panel „Zásobník“, stačí 
v něm vybrat příslušný řádek.
</p>

<p>
Když ladicí program dosáhne konce spustitelného kódu, tak v případě že běží v kontextu, bude čekat na další volání téže funkce, jinak se 
znovu přeptá na hodnoty parametrů a provede nové spuštění. Ladicí program můžete opustit v kterémkoliv okamžiku.
</p>

</body>
</html>
