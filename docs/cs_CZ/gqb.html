<html>

<head>
<meta http-equiv="Content-Type" content="text/html; charset=utf-8">
<link rel="STYLESHEET" type="text/css" href="pgadmin3.css">
<title>Grafický tvůrce dotazů</title>
</head>

<body>

<h3>Grafický tvůrce dotazů</h3>

<center><img src="images/gqb.png"></center>

<p>
Grafický tvůrce dotazů (GQB) je součástí <a href="query.html">dotazovacího nástroje</a> a slouží k vizuálnímu sestavovaní jednoduchých dotazů SQL.
</p>

<p>
Obsahuje tři hlavní části. Ve stromu relací v levé části můžete volit katalogy, třídy a pohledy, které chcete vložit do dotazu. Dole je několik 
karet, které obsahují podmínky výběru, řazení a propojení. Třetí část tvoří plátno, na které kreslíte vztahy mezi relacemi ve vašich tabulkách. 
Relativní velikost těchto jednotlivých částí si můžete přizpůsobit tažením rámečků mezi nimi.
</p>

<p>
Když chcete relaci přidat do dotazu, stačí na ní dvojitě kliknout myší ve stromu relací nebo ji myší přetáhnout na plátno. Na plátně můžete relace 
myší přesouvat i dodatečně a tak si je uspořádat na vhodné pozice.
</p>

<p>
Propojení mezi relacemi vytvoříte tažením sloupce z jedné relace do jiné. Mezi nimi se pak nakreslí čára, která propojení signalizuje. Když na ní 
kliknete pravým tlačítkem, objeví se kontextové menu, ve kterém můžete zvolit propojovací operátor nebo propojení zrušit.
</p>

<p>
Které sloupce se mají objevit ve výsledcích dotazu se určí jejich zaškrtnutím v relaci na plátně. Každý vybraný sloupec se objeví na kartě „Sloupce“, 
kde můžete upravit řazení a zadat aliasy.
</p>

<p>
Pokud chcete zadat podmínky výběru, přidejte sloupce na kartě „Podmínky“. Omezující hodnota může být daná názvem sloupce nebo konstantní hodnotou. 
Ve sloupci „Operátor“ zvolíte operátor, který se použije pro porovnání „Omezované hodnoty“ a „Hodnoty“. „Spojka“ určuje, jak se naváže další podmínka 
(pokud nějaká je).
</p>

<p>
Na kartě „Řazení“ lez určit řazení výsledků dotazu. V seznamu dostupných sloupců vlevo zvolíte požadovaný sloupec a tlačítkem mezi seznamy je 
přidáte do seznamu vpravo. Podobným postupem můžete sloupec odebrat. Pro každý sloupec můžete v „Řazení“ určit směr řazení. Pomocí tlačítek vpravo 
můžete měnit prioritu jednotlivých sloupců jejich posouváním v seznamu.
</p>

<p>
Po dokončení návrhu dotazu můžete použít funkce „Provést“, „Provést do souboru“ nebo „Vyložit“ na panelu nástrojů nebo v menu „Dotaz“. Tím se dotaz 
vygeneruje a provede.
</p>

</body>
</html>
